ADRESA din xx.xx.xxxx

In atentia:
Brigada Rutiera Bucuresti

Descriere situatie:

Doresc a va aduce la cunostinta faptul ca pe str. <...>, in dreptul <...>, exista amenajata o "parcare" pentru o multitudine de automobile. Astfel, in conformitate cu H.G. nr. 1.391/04.10.2006 (R) care a aprobat regulamentul de aplicare a O.U.G. nr. 195/2002 privind circulatia pe drumurile publice, art. 144, alin. 2, lit. b, se reglementeaza faptul ca accesul de catre vehicule in parcare se face doar de pe partea carosabila, unde partea rezervata pietonilor este cea mai departata de perimetrul carosabil, caz care nu se respecta in aceasta speta. De asemenea, art. 128, alin. 1 interzice in mod explicit manevra de mers inapoi cu vehiculul, reglementare care nu poate fi respectata in acest tip de parcare din cauza motivelor mentionate mai jos. Regulamentul de aplicare a O.U.G. nr. 195/2002 (R), art. 142, lit. N, "interzice oprirea voluntara a vehiculelor pe trotuarul (...) fara amenajari", art. 143, lit. A, "interzice stationarea voluntara a vehiculelor in toate cazurile in care este interzisa oprirea voluntara". De asemenea, O.G. nr. 43/1997, art. 33, stipuleaza cum ca "autoritatile locale si politia rutiera au obligatia de a reglementa circulatia, parcarea, stationarea si oprirea pe strazi a vehiculelor." iar art. 43, lit. F, prevede faptul ca "pe drumurile publice sunt interzise circulatia vehiculelor pe acostamente, santuri, trotuare (...)". Totodata, extrapoland normele locuintelor, conform Ordinului M.S. nr. 119/2014 pentru aprobarea Normelor de igiena si sanatate publica privind mediul de viata al populatiei, art. 4, lit. c, autovehiculele trebuie parcate la o distanta de minimum 5 metri fata de fereastra in vederea asigurarii unui climat sanatos pentru persoanele din incaperi. Concomitent, amenajarea nu are in vedere nici conditiile tehnice stipulate in Normativul pentru proiectarea si executia parcajelor pentru autoturisme, NP24/97.

Avand in vedere ca aceasta zona este una de interes public, des frecventata, < iar singura cale de acces ipotetic legala (spatiu verde "reamenajat" si pavat, cu bordura la inaltime minima) de pe partea carosabila pe trotuar (exceptand trecerile de pieton care si acelea sunt folosite drept cale de acces), este la peste 100 metri fata de celalat capat (ultimul loc) al acelei amenajari de parcare, vehiculele fiind nevoite sa parcurga pe spatiul tortuarului, paralel de parcare, zeci de metri pana la locul dorit, > riscul de intersectare cu pietonii este imposibil de evitat. Asadar, aceasta amenajare a impedicat si inca continua sa impiedice circulatia normala a pietonilor, totodata nefacilitandu-se nici deplasarea fireasca a persoanelor cu dizabilitati fizice.

De asemenea, doresc sa se ia in considerare faptul ca exista autovehicule parcate pe carosabil, in imediata apropiere a trecerilor de pietoni, acolo unde stationarea si oprirea este interzisa.

Localizare: <...>

Am atasat imagini edificatoare la aceasta sesizare, pe care va rog sa le consultati cu maxima seriozitate in procesul dvs. de a lua toate masurile care se impun in aceasta speta.

Drept urmare, in spiritul atributiilor, responsabilitatilor si drepturilor ce va revin, dar si a prevederilor O.G. 43/1997 privind regimul drumurilor, art. 33 ce stabileste obligatia reglementarii parcarilor de catre Politia rutiera, va solicit sa luati in termenul legal absolut toate masurile necesare, verificarea amenajarii iar daca se confirma cele mentionate anterior, instituirea unor masuri in sensul desfiintarii acelei parcari, si sanctionarea tuturor soferilor care incalca legislatia rutiera in acest sens.

In cazul in care nu a fost intreprinsa inca nicio actiune, doresc transmiterea tuturor masurilor care vor fi luate ulterior sau in caz contrar, prezentarea argumentelor pentru care considerati ca situatia descrisa nu prezinta o problema.

Totodata, in baza O.G. nr 27/2002 privind reglementarea activitatii de solutionare a petitiilor, va rog sa-mi comunicati in format electronic, la aceasta adresa de e-mail, numarul de inregistrare al prezentei reclamatii precum si raspunsul dvs. In caz contrar, vom urma procedura legala relevanta si de asemenea, vom reveni cu solicitari pana la clarificarea satisfacatoare din partea institutiei.

Multumesc anticipat!